1 Oh mangagpasalamat kayo sa Panginoon; sapagka't siya'y mabuti:
2  Oh mangagpasalamat kayo sa Dios ng mga dios:
3 Oh mangagpasalamat kayo sa Panginoon ng mga panginoon:
4 Sa kaniya na gumagawang magisa ng mga dakilang kababalaghan:
5  Sa kaniya na gumawa ng mga langit sa pamamagitan ng unawa:
6  Sa kaniya na naglalatag ng lupa sa ibabaw ng tubig:
7  Sa kaniya na gumawa ng mga dakilang tanglaw;
8 Ng araw upang magpuno sa araw:
9 Ng buwan at mga bituin upang magpuno sa gabi:
10  Sa kaniya na sumakit sa Egipto sa kanilang mga panganay:
11  At kinuha ang Israel sa kanila: Sapagka't ang kaniyang kagandahang-loob ay magpakailan man:
12  Sa pamamagitan ng malakas na kamay, at ng unat na bisig:
13  Sa kaniya na humawi ng Dagat na Mapula:
14 At nagparaan sa Israel sa gitna niyaon:
15  Nguni't tinabunan si Faraon at ang kaniyang hukbo sa Dagat na Mapula:
16  Sa kaniya na pumatnubay ng kaniyang bayan sa ilang:
17  Sa kaniya na sumakit sa mga dakilang hari:
18  At pumatay sa mga bantog na hari:
19  Kay Sehon na hari ng mga Amorrheo;
20  At kay Og na hari sa Basan:
21  At ibinigay ang kanilang lupain na pinakamana.
22 Sa makatuwid baga'y pinakamana sa Israel na kaniyang lingkod:
23  Na siyang umalaala sa atin sa ating mababang kalagayan:
24 At iniligtas tayo sa ating mga kaaway:
25  Siya'y nagbibigay ng pagkain sa lahat ng kinapal:
26 Oh mangagpasalamat kayo sa Dios ng langit:
