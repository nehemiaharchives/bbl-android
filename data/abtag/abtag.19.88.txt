1 Oh Panginoon, na Dios ng aking kaligtasan,
# Ako'y dumaing araw at gabi sa harap mo:
2 Masok ang aking dalangin sa iyong harapan:
3 Sapagka't ang aking kaluluwa ay lipos ng mga kabagabagan,
# At ang aking buhay ay nalalapit sa Sheol,
4  Ako'y nabilang sa kanila na nagsisibaba sa hukay;
5 Nakahagis sa gitna ng mga patay,
# Na hindi mo na inaalaala; At sila'y mangahiwalay sa iyong kamay.
6 Iyong inilapag ako sa pinakamalalim na hukay,
# Sa mga madilim na dako, sa mga kalaliman.
7 Lubhang idinidiin ako ng iyong poot,
8  Iyong inilayo sa akin ang kakilala ko;
# Iyong ginawa akong kasuklamsuklam sa kanila:
9 Ang mata ko'y nangangalumata dahil sa kadalamhatian:
# Ako'y tumawag araw-araw sa iyo, Oh Panginoon,
10 Magpapakita ka ba ng mga kababalaghan sa mga patay?
11 Ang iyo bang kagandahang-loob ay ipahahayag sa libingan?
# O ang iyong pagtatapat sa Kagibaan?
12 Malalaman ba ang mga kababalaghan mo sa dilim?
# At ang katuwiran mo sa lupain ng pagkalimot?
13 Nguni't sa iyo, Oh Panginoon, dumaing ako,
# At sa kinaumagahan ay darating ang dalangin ko sa harap mo.
14 Panginoon, bakit mo itinatakuwil ang kaluluwa ko?
# Bakit mo ikinukubli ang iyong mukha sa akin?
15 Ako'y nadadalamhati, at handang mamatay mula sa aking kabataan:
16 Ang iyong mabangis na poot ay dumaan sa akin;
# Inihiwalay ako ng iyong mga kakilakilabot na bagay .
17 Kanilang kinulong ako na parang tubig buong araw;
#  Kinubkob ako nilang magkakasama.
18 Mangliligaw at kaibigan ay inilayo mo sa akin,
# At ang aking kakilala ay sa dilim.
