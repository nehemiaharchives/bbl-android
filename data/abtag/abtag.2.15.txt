1 Nang magkagayo'y inawit ni Moises at ng mga anak ni Israel ang awit na ito sa Panginoon, at sinalita, na sinasabi,
2 Ang Panginoon ay aking lakas at awit,
# Dios ng aking ama, at siya'y aking tatanghalin.
3 Ang Panginoo'y isang mangdidigma:
4 Ang mga karro ni Faraon at ang kaniyang hukbo ay ibinulusok niya sa dagat;
5 Ang mga kalaliman ang tumatabon sa kanila:
# Sila'y lumubog sa mga kalaliman, na parang isang bato.
6  Ang iyong kanan, Oh Panginoon, ay maluwalhati sa kapangyarihan.
7 At sa kalakhan ng iyong karilagan ay ibinubuwal mo yaong bumabangon laban sa iyo:
# Iyong ipinakikita ang iyong pagiinit, at nililipol silang parang dayami.
8  At sa hihip ng iyong ilong ay natitipon ang tubig,
9 Sinabi ng kaaway,
10 Ikaw ay nagpahihip ng iyong hangin, at tinabunan sila ng dagat.
11  Sinong gaya mo, Oh Panginoon, sa mga dios?
12 Iyong iniunat ang iyong kanang kamay,
13  Iyong pinapatnubayan sa iyong awa ang bayan na iyong tinubos:
# Sa iyong kalakasan ay iyong inihahatid sila sa banal mong tahanan.
14  Narinig ng mga bayan; at sila'y nanginig:
# Mga sakit ang kumapit sa mga taga Filistia.
15  Nang magkagayo'y natulig ang mga pangulo sa Edom;
#  Sa matatapang sa Moab, ay panginginig ang sumasakanila:
16 Sindak at gulat ang sumasakanila;
# Sa kadakilaan ng iyong bisig ay nagiging walang kibo sila na parang bato;
# Hanggang sa makaraan ang bayang ito na iyong kinamtan.
17 Sila'y iyong papapasukin, at sila'y iyong itatayo sa bundok na iyong pamana,
#  Sa santuario, Oh Panginoon, na itinatag ng iyong mga kamay.
18  Ang Panginoon ay maghahari magpakailan man.
19 Sapagka't ang mga kabayo ni Faraon, ay nagsipasok pati ng kaniyang mga karro at pati ng kaniyang mga nangangabayo sa dagat, at pinapanumbalik ng Panginoon ang tubig ng dagat sa kanila; datapuwa't lumakad ang mga anak ni Israel sa tuyong lupa sa gitna ng dagat.
20 At si Miriam na propetisa na kapatid ni Aaron, ay tumangan ng isang pandereta sa kaniyang kamay; at sumunod ang lahat ng mga babae sa kaniya, na may mga pandereta at nagsayawan.
21 At sila'y sinagot ni Miriam,
#  Umawit kayo sa Panginoon, sapagka't siya'y nagtagumpay ng kaluwaluwalhati;
22 At pinatnubayan ni Moises ang Israel mula sa Dagat na Mapula, at sila'y lumabas sa ilang ng Shur; at sila'y lumakad na tatlong araw sa ilang, at hindi nakasumpong ng tubig.
23 At nang sila'y dumating sa Mara, ay hindi sila makainom ng tubig sa Mara, sapagka't mapait: kaya't ang pangalang itinawag ay Mara.
24 At inupasala ng bayan si Moises, na sinasabi, Anong aming iinumin?
25 At siya'y dumaing sa Panginoon; at pinapagkitaan siya ng Panginoon ng isang puno ng kahoy, at inihagis niya sa tubig, at ang tubig ay tumabang. Doon inatangan niya ng palatuntunan, at ng tagubilin at doon sila sinubok niya;
26 At sinabi, Kung iyong didinggin ng buong sikap ang tinig ng Panginoon mong Dios, at iyong gagawin ang matuwid sa kaniyang mga mata, at iyong didinggin ang kaniyang mga utos, at iyong gaganapin ang lahat niyang mga palatuntunan ay wala akong ilalagay na karamdaman sa iyo, na gaya ng inilagay ko sa mga Egipcio: sapagka't ako ang Panginoon na nagpapagaling sa iyo.
27 At sila'y dumating sa Elim, na doo'y mayroong labingdalawang bukal ng tubig, at pitongpung puno ng palma; at sila'y humantong doon sa tabi ng mga tubig.
