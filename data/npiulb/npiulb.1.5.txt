1 आदमका सन्तानहरूका विवरण यही हो । परमेश्‍वरले मानिसलाई सृष्‍टि गर्नुहुँदा उहाँले तिनलाई आफ्नै स्वरूपमा सृष्‍टि गर्नुभयो । 
2 उहाँले तिनीहरूलाई नर र नारी सृष्‍टि गर्नुभयो । उहाँले तिनीहरूलाई सृष्‍टि गर्नु हुँदा, तिनीहरूलाई आशिष् दिनुभयो र तिनीहरूलाई मानवजाति नाउँ दिनुभयो । 
3 आदम १३० वर्षको हुँदा तिनी आफ्‍नै स्वरूपमा जन्मेका छोरोको बुबा भए, र तिनले उनको नाउँ शेत राखे । 
4 आदम शेतको बुबा भएपछि, तिनी आठ सय वर्ष बाँचे । तिनी अझ अरू धेरै छोराहरू र छोरीहरूका बुबा भए । 
5 आदम ९३० वर्ष बाँचे अनि तिनी मरे । 
6 शेत १०५ वर्षको हुँदा तिनी एनोशको बुबा भए । 
7 तिनी एनोशको बुबा भएपछि, तिनी ८०७ वर्ष बाँचे र अरू धेरै छोराहरू र छोरीहरूका बुबा भए । 
8 शेत ९१२ वर्ष बाँचे र तिनी मरे । 
9 एनोश ९० वर्षको हुँदा, तिनी केनानका बुबा भए । 
10 तिनी केनानको बुबा भएपछि, एनोश ८१५ वर्ष बाँचे । तिनी अरू धेरै छोराहरू र छोरीहरूका बुबा भए । 
11 एनोश ९०५ वर्ष बाँचे र तिनी मरे । 
12 केनान ७० वर्षको हुँदा, तिनी महलालेलको बुबा भए । 
13 तिनी महलालेलका बुबा भएपछि, केनान ८४० वर्ष बाँचे । तिनी अरू धेरै छोराहरू र छोरीहरूका बुबा भए । 
14 केनान ९१० वर्ष बाँचे र तिनी मरे । 
15 महलालेल ६५ वर्षको हुँदा, तिनी येरेदको बुबा भए । 
16 तिनी येरेदका बुबा भएपछि, तिनी ८३० वर्ष बाँचे । तिनी अरू धेरै छोराहरू र छोरीहरूका बुबा भए । 
17 महलालेल ८९५ वर्ष बाँचे र तिनी मरे । 
18 येरेद १६२ वर्षको हुँदा, तिनी हनोकका बुबा भए । 
19 तिनी हनोकको बुबा भएपछि येरेद ८०० वर्ष बाँचे । तिनी अरू धेरै छोराहरू र छोरीहरूका बुबा भए । 
20 येरेद ९६२ बाँचे र तिनी मरे । 
21 हनोक ६५ वर्षको हुँदा, तिनी मतूशेलहको बुबा भए । 
22 हनोक मतूशेलहको बुबा भएपछि तिनी ३०० वर्षसम्म परमेश्‍वरसँगै हिँडे । 
23 तिनी अरू धेरै छोराहरू र छोरीहरूका बुबा भए । 
24 हनोक परमेश्‍वरसँगै हिँडे, र तिनी गए, किनकि परमेश्‍वरले तिनलाई लानुभयो । 
25 मतूशेलह १८७ वर्षको हुँदा, तिनी लेमेकको बुबा भए । 
26 तिनी लेमेकको बुबा भएपछि, मतूशेलह ७८२ वर्ष बाँचे । तिनी अरू धेरै छोराहरू र छोरीहरूका बुबा भए । 
27 मतूशेलह ९६९ वर्ष बाँचे अनि तिनी मरे । 
28 लेमेक १८२ वर्षको हुँदा, तिनी एउटा छोरोको बुबा भए । 
29 तिनले उनलाई यसो भन्दै नोआ नाउँ राखे, “यसले हामीलाई हाम्रा काम र हाम्रा हातका पिडादायी श्रमबाट विश्राम दिनेछ, जुन परमप्रभुले जमिनलाई सराप दिनुभएको कारण हामीले गर्नैपर्छ ।” 
30 लेमेक नोआको बुबा भएपछि ५९५ वर्ष बाँचे । तिनी अरू धेरै छोराहरू र छोरीहरूका बुबा भए । 
31 लेमेक ७७७ वर्ष बाँचे, अनि तिनी मरे । 
32 नोआ ५०० वर्ष बाँचेपछि, तिनी शेम, हाम र येपेतका बुबा भए । 
