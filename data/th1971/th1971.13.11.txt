1 แล้วคนอิสราเอลทั้งสิ้นก็ชุมนุมอยู่ด้วยกันเฝ้าดาวิด ที่เมืองเฮโบรนทูลว่า <<ดูเถิด ข้าพระบาททั้งหลายเป็นกระดูกและเนื้อของฝ่าพระบาท
2 ในกาลก่อน แม้เมื่อซาอูลทรงเป็นพระราชา ฝ่าพระบาทก็ทรงนำอิสราเอลออกไปและเข้ามา และพระเยโฮวาห์พระเจ้าของฝ่าพระบาทว่า <เจ้าจะเป็นผู้ปกครองอิสราเอลประชากรของเรา อย่างผู้เลี้ยงแกะ และเจ้าจะเป็นเจ้าเหนืออิสราเอลประชากรเรา> >>
3 ดังนั้นพวกผู้ใหญ่ของคนอิสราเอลก็มาเฝ้า พระราชาที่เมืองเฮโบรน และดาวิดทรงกระทำพันธสัญญากับ เขาทั้งหลายที่เมืองเฮโบรนต่อพระพักตร์พระเจ้า และเขาทั้งหลายก็เจิมตั้งดาวิดให้ เป็นพระราชาเหนืออิสราเอล ตามพระวจนะของพระเจ้าโดยซามูเอล
4 ดาวิดและคนอิสราเอลทั้งสิ้นไปยังเยรูซาเล็ม คือเยบุส ที่นั่นคนเยบุสอยู่ ซึ่งเป็นชาวแผ่นดินนั้น
5 ชาวเมืองเยบุสทูลดาวิดว่า <<พระองค์จะเสด็จเข้ามาที่นี่ไม่ได้>> อย่างไรก็ดี ดาวิดทรงยึดที่กำบังเข้มแข็งคือศิโยนไว้ คือนครของดาวิด
6 ดาวิดรับสั่งว่า <<ผู้ที่โจมตีคนเยบุสได้ก่อนจะได้เป็นหัวหน้า และผู้บังคับบัญชา>> และโยอาบบุตรของนางเศรุยาห์ได้ยกขึ้นไปก่อน ท่านจึงได้เป็นหัวหน้า
7 และดาวิดทรงประทับอยู่ในที่กำบังเข้มแข็ง เพราะฉะนั้น เขาจึงเรียกว่า นครของดาวิด
8 และพระองค์ทรงสร้างเมืองรอบ ตั้งแต่มิลโลโดยรอบ และโยอาบก็ซ่อมส่วนที่เหลือของเมืองนั้น
9 และดาวิดทรงจำเริญยิ่งๆขึ้น เพราะว่าพระเจ้าจอมโยธาทรงสถิตกับพระองค์
10 ต่อไปนี้เป็นคนที่เด่นในพวกวีรบุรุษของดาวิด ผู้สนับสนุนพระองค์อย่างแข็งแรงในราชอาณาจักรของพระองค์ ด้วยกันกับอิสราเอลทั้งสิ้น เชิญพระองค์ให้เป็นพระราชาตามพระวจนะของพระเจ้า เกี่ยวด้วยเรื่องอิสราเอล
11 ต่อไปนี้เป็นจำนวนวีรบุรุษของดาวิดคือยาโชเบอัม ตระกูลฮัคโมนีเป็นหัวหน้าของคนทั้งสาม เขายกหอกของเขาสู้คนสามร้อย และฆ่าเสียในคราวเดียวกัน
12 และในคนทั้งสาม คนที่ถัดเขาไปคือเอเลอาซาร์ บุตรโดโดตระกูลอาโหอาห์
13 เขาอยู่กับดาวิดที่ปัสดัมมิม เมื่อคนฟีลิสเตียชุมนุมกันทำสงคราม ที่นั่นมีที่ดินแปลงหนึ่งมีข้าวบารลีเต็มไปหมด และคนทั้งหลายก็หนีจากคนฟีลิสเตีย
14 แต่เขายืนหยัดอยู่ท่ามกลางที่ดินแปลงนั้น และป้องกันมันไว้ ได้ฆ่าคนฟีลิสเตียเสีย และพระเจ้าทรงช่วยเขาทั้งหลาย ให้พ้นด้วยชัยชนะอันยิ่งใหญ่
15 สามคนในพวกทหารเอกทั้งสามสิบคนนั้นได้ลงไป ถึงศิลาหาดาวิดที่ถ้ำอดุลลัม เมื่อกองทัพของคนฟีลิสเตียตั้งค่ายอยู่ที่หุบเขาเรฟาอิม
16 คราวนั้นดาวิดอยู่ในที่กำบังเข้มแข็งและทหาร ประจำป้อมของคนฟีลิสเตียอยู่ที่เบธเลเฮม
17 ดาวิดตรัสด้วยความอาลัยว่า <<ใครหนอจะส่งน้ำจากบ่อที่เบธเลเฮมที่อยู่ข้าง ประตูเมืองมาให้เราดื่มได้>>
18 แล้วคนทั้งสามก็แหกค่ายของคนฟีลิสเตียเข้าไป และตักน้ำมาจากบ่อเบธเลเฮมที่ข้างประตูเมือง นำเอามาถวายดาวิด แต่ดาวิดหาทรงดื่มน้ำนั้นไม่ พระองค์ทรงเทออกถวายแด่พระเจ้า
19 ตรัสว่า <<ขอพระเจ้าของข้าทรงห้ามข้า ไม่ให้กระทำอย่างนี้ ควรหรือที่ข้าจะดื่มโลหิตของคนเหล่านี้ ผู้ที่เสี่ยงชีวิตของเขาเอาน้ำนี้มา>> เพราะฉะนั้นพระองค์จึงหาทรงดื่มไม่ ทแกล้วทหารสามคนนั้นได้กระทำสิ่งนี้
20 ฝ่ายอาบีชัยน้องชายของโยอาบ เป็น หัวหน้าของทั้งสามสิบคนนั้น ท่านได้ยกหอกของท่านสู้คนสามร้อย และฆ่าเสีย และได้รับชื่อเสียงดั่งวีรบุรุษสามคนนั้น
21 ในสามสิบคนนั้นท่านมีชื่อเสียงที่สุด และได้เป็นผู้บังคับบัญชาของเขา แต่ท่าน ไม่มียศเท่ากับสามคนนั้น
22 และเบไนยาห์บุตรเยโฮยาดา เป็นคนเก่งกล้าแห่งเมืองขับเซเอล เป็นคนประกอบมหกิจ เขาได้ฆ่าบุตรอารีเอลแห่งโมอับเสียสองคน เขาลงไปฆ่าสิงห์ที่ในบ่อในวันที่หิมะตกด้วย
23 เขาได้ฆ่าคนอียิปต์คนหนึ่ง รูปร่างใหญ่โต สูงห้าศอก คนอียิปต์นั้นถือหอกเหมือนไม้กระพั่น แต่เบไนยาห์ถือไม้เท้าลงไปหาเขา และแย่งเอาหอกมาจากมือของคนอียิปต์ และฆ่าเขาเสียด้วยหอกของเขาเอง
24 สิ่งเหล่านี้เบไนยาห์บุตรชายเยโฮยาดา ได้กระทำ และได้ชื่อเสียงในหมู่พวกทแกล้วทหารสามคนนั้น
25 ดูเถิด เขาเป็นคนมีชื่อเสียงมากกว่าสามสิบคนนั้น แต่เขาได้ไม่เท่ากับสามคนนั้น และดาวิดไม่ได้ทรงตั้งเขาให้อยู่เหนือองครักษ์ของพระองค์
26 นอกนั้นมีพวกทแกล้วทหารของกองทัพคืออาสาเฮล น้องชายของโยอาบ เอลฮานันบุตรโดโด ชาวเบธเลเฮม
27 ชัมโมทชาวฮาโรด เฮเลส คนเปโลน
28 อิราบุตรอิกเขชชาวเทโคอา อาบีเยเซอร์ชาวอานาโธท
29 สิบเบคัย ตระกูลหุชาห์ อิลัย ตระกูลอาโหอาห์
30 มาหะรัย ชาวเนโทฟาห์เฮเลด บุตรบาอานาห์ ชาวเนโทฟาห์
31 อิธัยบุตรรีบัย แห่งเมืองกิเบอาห์ของคนเบนยามิน เบไนยาห์ชาวปิราโธน
32 หุรัย ชาวลำธารกาอัช อาบีเอล ตระกูลอารบาห์
33 ชาวอัสมาเวท ตระกูลบาฮูริม เอลียาบา ชาวชาอัลโบน
34 บุตรหลานฮาเชม ตระกูลกิมโซ โยนาธาน บุตรชากี ชาวฮาราห์
35 อาหิอัมบุตรสาคาร์ ชาวฮาราห์ เอลีฟัลบุตรอูระ
36 เฮเฟอร์คนเมเค-ราไธด์ อาหิยาห์คนเปโลน
37 เฮสโร ชาวคารเมล นาอารัยบุตรเอสบัย
38 โยเอล น้องนาธัน มิบฮาร์ บุตรฮากรี
39 เศเลก คนอัมโมน นาหะรัย ชาวเบเอโรท ผู้ถืออาวุธของโยอาบ บุตรนางเศรุยาห์
40 อิรา ตระกูลอิทไรต์ กาเรบ ตระกูลอิทไรต์
41 อุรียาห์ คนฮิตไทต์ ศาบาด บุตรอัคลัย
42 อาดีนาบุตรชิซา คนรูเบน หัวหน้าคนหนึ่งของคนรูเบน และสามสิบคนด้วยกันกับเขา
43 ฮานันบุตรมาอาคาห์ และโยชาฟัทตระกูลมิทเน
44 อุสชียา ชาวอัชทาโรท ซามาและเยอีเอล บุตรโฮธาม คนอาโรเออร์
45 เยดียาเอล บุตรชิมรี และโยฮา น้องของเขา ชาวทิไซต์
46 เอลีเอล ตระกูลมาหะไวต์ และเยรีบัย โยชาวิยาห์ บุตรเอลนาอัม และอิทมาห์คนโมอับ
47 เอลีเอล และโอเบด และยาอาซีเอล ตระกูลเมโซบัย
