1 กองเวรของพงศ์พันธุ์อาโรนมีดังนี้ บุตรอาโรนคือนาดับ อาบีฮู เอเลอาซาร์ และอิธามาร์
2 แต่นาดับและอาบีฮูสิ้นชีวิตก่อนบิดาของ ตน และไม่มีบุตร เอเลอาซาร์และอิธามาร์จึงทำหน้าที่ตำแหน่งปุโรหิต
3 ด้วยความช่วยเหลือของศาโดกบุตรเอเลอาซาร์และ อาหิเมเลคบุตรอิธามาร์ ดาวิดได้ทรงจัดเป็นเวรตามหน้าที่ในการปรนนิบัติของเขาทั้งหลาย
4 มีหัวหน้าในหมู่บุตรเอเลอาซาร์มากกว่าในหมู่บุตรอิธามาร์ เขาจึงจัดแบ่งดังนี้ พวกบุตรเอเลอาซาร์มีสิบหกคนเป็นหัวหน้าของตระกูล และพวกบุตรอิธามาร์ตามตระกูลของเขามีแปดคน
5 เขาทั้งหลายจัดแบ่งด้วยฉลากเหมือนกันหมด เพราะมีเจ้าหน้าที่ของสถานนมัสการ และเจ้าหน้าที่ของพระเจ้าเป็นบุตรเอเลอาซาร์ กับบุตรอิธามาร์ทั้งสองฝ่าย
6 และเชไมอาห์ บุตรนาธันเอลอาลักษณ์ ผู้เป็นพวกเลวีได้บันทึกไว้ต่อพระพักตร์พระราชา ต่อหน้าเจ้านายและศาโดกปุโรหิต และอาหิเมเลคบุตรอาบียาธาร์ และหัวหน้าตระกูลของปุโรหิตและของคนเลวี เขาจับฉลากตระกูลหนึ่งจากเอเลอาซาร์ และจับฉลากตระกูลหนึ่งจากอิธามาร์
7 ฉลากแรกตกกับเยโฮยาริบ ที่สองตกแก่เยดายาห์
8 ที่สามแก่ฮาริม ที่สี่แก่เสโอริม
9 ที่ห้าแก่มัลคิยาห์ ที่หกแก่มิยามิน
10 ที่เจ็ดแก่ฮักโขส ที่แปดแก่อาบียาห์
11 ที่เก้าแก่เยชูอา ที่สิบแก่เชคานิยาห์
12 ที่สิบเอ็ดแก่ชิเอลียาชีบ ที่สิบสองแก่ยาคิม
13 ที่สิบสามแก่หุปปาห์ ที่สิบสี่แก่เยเชเบอับ
14 ที่สิบห้าแก่บิลกาห์ ที่สิบหกแก่อิมเมอร์
15 ที่สิบเจ็ดแก่เฮซีร์ ที่สิบแปดแก่ฮัปปิสเซส
16 ที่สิบเก้าแก่เปธาหิยาห์ ที่ยี่สิบแก่เยเฮเซเคล
17 ที่ยี่สิบเอ็ดแก่ยาคีน ที่ยี่สิบสองแก่กามูล
18 ที่ยี่สิบสามแก่เดไลยาห์ ที่ยี่สิบสี่แก่มาอาซิยาห์
19 คนเหล่านี้มีหน้าที่กำหนดของเขา ในการปรนนิบัติที่จะเข้าไปในพระนิเวศของพระเจ้า ตามระเบียบที่อาโรน บิดาของเขาได้ตั้งไว้สำหรับเขาทั้งหลาย ดังที่พระเยโฮวาห์พระเจ้าแห่งอิสราเอล ได้ทรงบัญชาเขาไว้
20 ฝ่ายเชื้อสายของเลวีที่เหลืออยู่คือจากบุตรอัมราม มีชูบาเอล จากบุตรชูบาเอลมี เยเดยาห์
21 ฝ่ายเรหับยาห์ คือจากบุตรเรหับยาห์ มีอิสชีอาห์ ผู้เป็นหัวหน้า
22 จากคนอิสฮาร์มีเชโลโมท จากบุตรเชโลโมทมียาหาท
23 และบุตรเฮโบรน คือเยรียาห์ผู้เป็นหัวหน้า อามาริยาห์ที่สอง ยาฮาซีเอลที่สาม เยคาเมอัมที่สี่
24 บุตรอุสซีเอล คือมีคาห์ บุตรมีคาห์ คือชามีร์
25 น้องชายของมีคาห์ คืออิสชีอาห์ บุตรอิสชีอาห์ คือเศคาริยาห์
26 บุตรเมรารี คือมาห์ลีและมูชี บุตรยาอาซียาห์คือเบโน
27 ฝ่ายพงศ์พันธุ์เมรารีคือของยาอาซียาห์ มีเบโนโชฮัม ศักเกอร์ และอิบรี
28 ของมาห์ลี คือเอเลอาซาร์ผู้ไม่มีบุตรชาย
29 ของคีช บุตรคีช คือเยราเมเอล
30 บุตรมูชี คือมาห์ลี เอเดอร์และเยรีโมท คนเหล่านี้เป็นพงศ์พันธุ์ของคนเลวี ตามตระกูลของเขาทั้งหลาย
31 คนเหล่านี้ คือแต่ละหัวหน้าของตระกูล และน้องชายของเขาก็เหมือนกันได้จับฉลาก ด้วยอย่างเดียวกับพี่น้องของเขา คือบุตรอาโรน ต่อพระพักตร์ของกษัตริย์ดาวิด ศาโดก อาหิเมเลค และต่อหน้าหัวหน้าของตระกูลของปุโรหิตและของคนเลวี
