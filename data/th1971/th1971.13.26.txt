1 ฝ่ายกองเวรเฝ้าประตู จากคนโคราห์มีเมเชเลมิยาห์บุตรโคเร เป็นพงศ์พันธุ์ของอาสาฟ
2 และเมเชเลมิยาห์มีบุตร คือเศคาริยาห์บุตรหัวปี เยดียาเอลที่สอง เศบาดิยาห์ที่สาม ยาทนีเอลที่สี่
3 เอลามที่ห้า เยโฮฮานันที่หก เอลีโฮนัยที่เจ็ด
4 และโอเบดเอโดมมีบุตร คือเชไมอาห์บุตรหัวปีเยโฮซาบาดที่สอง โยอาห์ที่สาม สาคาร์ที่สี่ เนธันเอลที่ห้า
5 อัมมีเอลที่หก อิสสาคาร์ที่เจ็ด เปอุลเลธัยที่แปด เพราะว่าพระเจ้าทรงอำนวยพระพรแก่ เขา
6 และแก่เชไมอาห์บุตรของเขาด้วย มีบุตรชายหลายคนเกิดแก่เขา เป็นผู้ปกครองในครัวเรือนบิดาของเขา เพราะเขาทั้งหลายเป็นคนมีความสามารถ
7 บุตรเชไมอาห์คือโอทนี เรฟาเอล โอเบดและเอลซาบาด ผู้ซึ่งพี่น้องของเขาเป็นคนสามารถ คือเอลีฮู และเสมาคิยาห์
8 คนเหล่านี้ทั้งหมดเป็นบุตรโอเบดเอโดมกับบุตรชาย และพี่น้องเขา เป็นคนสามารถ มีกำลังเหมาะแก่การปรนนิบัติเป็นของ โอเบดเอโดมหกสิบสองคน
9 และเมเชเลมิยาห์มีบุตรชายและพี่น้องเป็นคน สามารถสิบแปดคน
10 และโฮสาห์ผู้เป็นพงศ์พันธุ์ของ เมรารีมีบุตรคือชิมรีผู้เป็นหัวหน้า (เพราะถึงเขาจะไม่เป็นบุตรหัวปี บิดาของเขาก็ให้เขาเป็นหัวหน้า)
11 ฮิลคียาที่สอง เทบาลิยาห์ที่สาม เศคาริยาห์ที่สี่ บุตรชายและพี่น้องของโฮสาห์ ทั้งสิ้นมีสิบสามคน
12 กองเวรเฝ้าประตูเหล่านี้ตามคนผู้เป็นหัวหน้าของเขา มีหน้าที่เช่นเดียวกับพี่น้องของเขา ในการปรนนิบัติในพระนิเวศของพระเจ้า
13 และเขาจับฉลากกันตามตระกูลของเขา ทั้งผู้น้อยและผู้ใหญ่เหมือนกัน สำหรับใครอยู่ประตูไหน
14 ฉลากสำหรับด้านตะวันออกตกแก่เชเลมิยาห์ เขาจับฉลากให้บุตรเศคาริยาห์ด้วย เขาเป็นที่ปรึกษาที่เฉลียวฉลาด และฉลากของเขาออกมาสำหรับด้านเหนือ
15 ของโอเบดเอโดมออกมาสำหรับด้านใต้ คลังพัสดุนั้นเขาจัดให้บุตรของเขาดูแล
16 ส่วนของชุปปิมและโฮสาห์ออกมาสำหรับด้านตะวันตก ที่ประตูชัลเลเคท ตามถนนที่ขึ้นไป กำหนดยามตามยาม
17 ด้านตะวันออกมีคนเลวีหกคน ด้านเหนือมีสี่คนทุกวัน ด้านใต้วันละสี่คนทุกวัน และสองคู่ที่คลังพัสดุ
18 สำหรับระเบียงทางตะวันตกนั้น มีสี่คนที่ถนนและ สองคนที่ระเบียง
19 คนเหล่านี้เป็นเวรเฝ้าประตูจากพงศ์พันธุ์โคราห์ และพงศ์พันธุ์เมรารี
20 จากคนเลวีนั้น อาหิยาห์ดูแลคลังพระนิเวศของพระเจ้า และคลังสิ่งของถวาย
21 บุตรหลานของลาดานคือบุตรหลานของคนเกอร์โชน ที่เป็นบุตรของลาดาน หัวหน้าตระกูลที่เป็นของลาดาน คนเกอร์โชน คือเยฮีเอลี
22 บุตรเยฮีเอลี คือเศธามและโยเอลน้องชายของเขา เป็นผู้ดูแลคลังพระนิเวศของพระเจ้า
23 จากคนอัมราม คนอิสฮาร์ คนเฮโบรน และคนอุสซีเอล
24 และเชบูเอลบุตรเกอร์โชมผู้เป็นบุตรโมเสส เป็น นายคลังใหญ่
25 พี่น้องของเขา คือจากเอลีเอเซอร์มีเรหับยาห์เป็นบุตร บุตรเรหับยาห์ คือเยชายาห์ บุตรเยชายาห์ คือโยรัม บุตรโยรัม คือศิครี บุตรศิครี คือเชโลโมท
26 เชโลโมทคนนี้และ พี่น้องของเขาเป็นผู้ดูแลคลังของถวายทั้งสิ้น ซึ่งดาวิดพระราชา และบรรดาหัวหน้าตระกูล และนายพันนายร้อย และผู้บัญชาการกองทัพได้มอบถวายไว้
27 จากของที่ริบได้ซึ่งเขาได้ในสงคราม เขาทั้งหลายมอบถวายเพื่อแก่การซ่อมแซมพระนิเวศของพระเจ้า
28 และซึ่งซามูเอลผู้ทำนาย และซาอูลบุตรคีช และอับเนอร์บุตรเนอร์และโยอาบบุตรนางเศรุยาห์ได้ถวายไว้ ของถวายทั้งสิ้นอยู่ในความดูแลของเชโลโมทและพี่น้องของ เขา
29 จากคนอิสฮาร์ เคนานิยาห์ และบุตรของเขาได้รับแต่งตั้งให้มี หน้าที่ภายนอกสำหรับอิสราเอล ให้เป็นเจ้าหน้าที่และเป็นผู้วินิจฉัย
30 จากคนเฮโบรนฮาชาบิยาห์ และพี่น้องของเขาเป็นคนมีความสามารถหนึ่งพันเจ็ดร้อยคน ได้เป็นผู้ดูแลอิสราเอลทางฟากตะวันตกของแม่น้ำจอร์แดน ในเรื่องกิจการทั้งสิ้นของพระเจ้า และราชการของพระราชา
31 จากคนเฮโบรน มี เยรียาห์เป็นหัวหน้าของคนเฮโบรน ตามชาติพันธุ์ตามตระกูล (ในปีที่สี่สิบของรัชกาลดาวิด เขาได้สำรวจและพบคนที่มีความสามารถอย่างยิ่งที่ยาเซอร์ในเมืองกิเลอาด)
32 กษัตริย์ดาวิดได้ทรงแต่งตั้งให้ท่านและพี่น้องของท่าน คือคนที่มีความสามารถสองพันเจ็ดร้อยคนผู้เป็นหัวหน้า ตระกูล ให้เป็นผู้ดูแลคนรูเบน คนกาด และคนเผ่ามนัสเสห์กึ่งหนึ่ง ในกิจธุระทุกอย่างเกี่ยวกับพระเจ้า และกิจธุระเกี่ยวกับพระราชา
