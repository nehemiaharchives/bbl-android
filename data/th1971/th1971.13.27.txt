1 ต่อไปนี้เป็นรายชื่อประชาชนอิสราเอลตามจำนวน คือบรรดาหัวหน้าตระกูล บรรดานายพันนายร้อย และบรรดาเจ้าหน้าที่ผู้รับใช้พระราชา ในราชการทุกอย่างที่เกี่ยวกับกองเวรที่เข้ามาและออกไป เดือนแล้วเดือนเล่าตลอดปี กองเวรหนึ่งๆ มีจำนวนสองหมื่นสี่พันคน
2 คือยาโชเบอัมบุตรศับดีเอล เป็นผู้ดูแลกองเวรที่หนึ่งในเดือนต้น ในกองเวรของเขามีสองหมื่นสี่พันคน
3 เขาเป็นเชื้อสายของเปเรศ และเป็นหัวหน้าผู้บัญชาการกองทัพทั้งสิ้นในเดือนต้น
4 โดดัยตระกูลอาโหอาห์ เป็นผู้ดูแลกองเวรของเดือนที่สอง ในกองเวรของเขามีสองหมื่นสี่พันคน
5 ผู้บังคับบัญชาการกองทัพคนที่สามสำหรับเดือนที่สาม คือเบไนยาห์บุตรเยโฮยาดาปุโรหิตเป็นหัวหน้า ในกองเวรของเขามีสองหมื่นสี่พันคน
6 เบไนยาห์นี้คือผู้ที่เป็นทแกล้วทหารในสามสิบคน และเป็นผู้บัญชาการของสามสิบคนนั้น อัมมีซาบาดบุตรของเขาเป็นผู้ดูแลกองเวรของเขา
7 อาสาเฮลน้องชายของโยอาบเป็นเวรที่สี่ สำหรับเดือนที่สี่ และเศบาดิยาห์บุตรของเขาดูแลต่อจากเขา ในกองเวรของเขามีสองหมื่นสี่พันคน
8 ผู้บัญชาการคนที่ห้า สำหรับเดือนที่ห้า คือชัมหุทตระกูลอิสราห์ ในกองเวรของเขามีสองหมื่นสี่พันคน
9 คนที่หก สำหรับเดือนที่หก คืออิราบุตรอิกเขชชาวเทโคอา ในกองเวรของเขามีสองหมื่นสี่พันคน
10 คนที่เจ็ด สำหรับเดือนที่เจ็ด คือเฮเลสคนเปโลน เป็นพงศ์พันธุ์ของเอฟราอิม ในกองเวรของเขามีสองหมื่นสี่พันคน
11 คนที่แปด สำหรับเดือนที่แปด คือสิบเบคัยตระกูลหุชาแห่งตระกูลเศ-ราห์ ในกองเวรของเขามีสองหมื่นสี่พันคน
12 คนที่เก้า สำหรับเดือนที่เก้า คืออาบีเอเซอร์ ชาวอานาโธท คนเบนยามิน กองเวรของเขามีสองหมื่นสี่พันคน
13 คนที่สิบ สำหรับเดือนที่สิบ คือมาหะรัยชาวเนโทฟาห์ จากตระกูลเศ-ราห์ กองเวรของเขามีสองหมื่นสี่พันคน
14 คนที่สิบเอ็ด สำหรับเดือนที่สิบเอ็ด คือเบไนยาห์ ชาวปิราโธน จากพงศ์พันธุ์เอฟราอิม ในกองเวรของเขามีสองหมื่นสี่พันคน
15 คนที่สิบสองสำหรับเดือนที่สิบสอง คือเฮลดัยชาวเนโทฟาห์ จากตระกูลโอทนีเอล ในกองเวรของเขามีสองหมื่นสี่พันคน
16 เหนือเผ่าต่างๆของอิสราเอล คือสำหรับคนรูเบน มีเอลีเอเซอร์บุตรศิครีเป็นประมุข สำหรับคนสิเมโอนมีเชฟาทิยาห์บุตรอาคาห์
17 สำหรับคนเลวี มีฮาชาบิยาห์บุตรเคมูเอล สำหรับอาโรนมีศาโดก
18 สำหรับยูดาห์มีเอลีฮู พี่ชายคนหนึ่งของดาวิด สำหรับอิสสาคาร์มีอมรีบุตรมีคาเอล
19 สำหรับเศบูลุน มีอิชมัยอาห์บุตรโอบาดีห์ สำหรับนัฟทาลี มีเยรีโมทบุตรอัสรีเอล
20 สำหรับคนเอฟราอิม มีโฮเชยาบุตรอาซาซิยาห์ สำหรับมนัสเสห์กึ่งเผ่า มีโยเอลบุตรเปดายาห์
21 สำหรับมนัสเสห์กึ่งเผ่าในกิเลอาด มีอิดโดบุตรเศคาริยาห์ สำหรับเบนยามิน มียาอาซีเอลบุตรอับเนอร์
22 สำหรับดานมีอาซาเรล บุตรเยโรฮัม คนเหล่านี้เป็นประมุขของเผ่าต่างๆแห่งอิสราเอล
23 ดาวิดมิได้ทรงนับจำนวนคนที่อายุต่ำกว่ายี่สิบปี เพราะพระเจ้าทรงสัญญาว่าจะกระทำให้ อิสราเอลมากเหมือนดาวแห่งท้องฟ้า
24 โยอาบบุตรนางเศรุยาห์ได้ตั้งต้นนับ แต่ไม่สำเร็จ ถึงกระนั้น พระพิโรธก็มาเหนืออิสราเอลใน เรื่องนี้ และจำนวนนั้นก็ มิได้ลงไว้ในหนังสือพงศาวดารของกษัตริย์ดาวิด
25 อัสมาเวทบุตรอาดีเอลเป็นเจ้ากรมพระคลังนครหลวง และโยนาธานบุตรของอุสซียาห์เป็นเจ้ากรมคลังนอกนคร ในหัวเมืองในชนบทและในป้อม
26 เอสะรีบุตรเคลูบ เป็นผู้ดูแลบรรดาผู้ที่ทำไร่นาหลวง
27 ชิเมอีชาวรามาห์ดูแลสวนองุ่น และศับดีชาวเชฟามดูแลผลิตผลของสวนองุ่นสำหรับ ห้องเก็บเหล้าองุ่น
28 บาอัลฮานัน ชาวเกเดอร์เป็นผู้ดูแลต้นมะกอกเทศ และต้นมะเดื่อที่ในถิ่นเนินเชเฟลาห์ โยอาชดูแลคลังน้ำมัน
29 ชิตรัยชาวชาโรนดูแลฝูงโคซึ่งหากินอยู่ในชาโรน ชาฟัทบุตรอัดลัยดูแลฝูงโคในที่ลุ่มทั้งหลาย
30 และโอบิลคนอิชมาเอลดูแลอูฐ เยดายาห์ ชาวเมโรโนทดูแลลา ยาซีสชาวฮาการ์ดูแลฝูงแพะแกะ
31 เหล่านี้เป็นพนักงานดูแลทรัพย์สมบัติของกษัตริย์ดาวิด
32 โยนาธานลุงของดาวิดเป็นที่ปรึกษา เป็นคนที่มีความเข้าใจและเป็นอาลักษณ์ และเยฮีเอลบุตรฮัคโมนีเป็นผู้เลี้ยงดูราชบุตร
33 อาหิโธเฟลเป็นที่ปรึกษาของพระราชา และหุชัยตระกูลอารคีเป็นพระสหายของพระราชา
34 เยโฮยาดาบุตรเบไนยาห์ และอาบียาธาร์เป็นผู้ทำงานต่อจากอาหิโธเฟล โยอาบเป็นผู้บัญชาการกองทัพของพระราชา
