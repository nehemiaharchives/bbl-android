1 ดังนั้นอิสราเอลทั้งปวงได้ขึ้นทะเบียนไว้ในสำมะโนครัว เชื้อสายและทะเบียนนี้ก็บันทึกไว้ในหนังสือพงศาวดาร กษัตริย์แห่งอิสราเอล และยูดาห์ก็ถูกกวาดไปเป็นเชลยในบาบิโลน เพราะความไม่ซื่อสัตย์ของเขา
2 ฝ่ายพวกแรกที่เข้ามาอาศัยในที่กรรมสิทธิ์ของเขาอีก ในบรรดาหัวเมืองของเขานั้นคืออิสราเอล พวกปุโรหิต พวกเลวี และพวกคนใช้ประจำพระวิหาร
3 และในเยรูซาเล็มมีประชาชนบางคนในพวกยูดาห์ พวกเบนยามิน พวกเอฟราอิม และพวกมนัสเสห์ ได้อาศัยอยู่
4 คืออุธัยเป็นบุตรอัมมีฮูด ผู้เป็นบุตรอมรี ผู้เป็นบุตรอิมรี ผู้เป็นบุตรบานีในพวกบุตรเปเรศ ผู้เป็นบุตรยูดาห์
5 และจากคนชิโลห์ คืออาสายาห์บุตรหัวปี และบุตรของเขา
6 จากบุตรเศ-ราห์ คือเยอูเอล กับญาติของเขาเป็นหกร้อยเก้าสิบคน
7 จากพงศ์พันธุ์เบนยามิน คือสัลลูผู้เป็นบุตรเมชุลลาม เป็นบุตรโฮดาวิยาห์ ผู้เป็นบุตรหัสเสนูอาห์
8 อิบเนยาห์บุตรเยโรฮัม เอลาห์บุตรอุสซี ผู้เป็นบุตรมิครี และเมชุลลามบุตรเชฟาทิยาห์ ผู้เป็นบุตรเรอูเอล ผู้เป็นบุตรอิบนียาห์
9 และญาติของเขาตามชาติพันธุ์ของเขาเป็น เก้าร้อยห้าสิบหกคน ทั้งสิ้นนี้เป็นหัวหน้าตระกูลตามตระกูลของเขา
10 จากพวกปุโรหิต มีเยดายาห์ เยโฮยาริบ ยาคีน
11 และอาซาริยาห์ ผู้เป็นบุตรฮิลคียาห์ ผู้เป็นบุตรเมชุลลาม ผู้เป็นบุตรศาโดก ผู้เป็นบุตรเมราโยท ผู้เป็นบุตรอาหิทูบ เจ้าหน้าที่ปกครองของพระนิเวศแห่งพระเจ้า
12 และอาดายาห์ผู้เป็นบุตรเยโรฮัม ผู้เป็นบุตรปาชเฮอร์ ผู้เป็นบุตรมัลคิยาห์และมาอาสัย ผู้เป็นบุตรอาดีเอล ผู้เป็นบุตรยาเซราห์ ผู้เป็นบุตรเมชุลลาม ผู้เป็นบุตรเมชิลเลมิท ผู้เป็นบุตรอิมเมอร์
13 และญาติของเขา หัวหน้าตระกูลของเขา รวมเป็นหนึ่งพันเจ็ดร้อยหกสิบคน เป็นคนสามารถมากที่จะทำงาน ปรนนิบัติในพระนิเวศของพระเจ้า
14 จากคนเลวี มีเชไมอาห์ผู้เป็นบุตรหัสชูบ ผู้เป็นบุตรอัสรีคัม ผู้เป็นบุตรฮาซาบิยาห์เชื้อสายของเมรารี
15 กับบัคบัคคาร์ เฮเรช กาลาล และมัทธานิยาห์ ผู้เป็นบุตรมีคา ผู้เป็นบุตรศิครี ผู้เป็นบุตรอาสาฟ
16 และโอบาดีห์ ผู้เป็นบุตรเชไมอาห์ ผู้เป็นบุตรกาลาล ผู้เป็นบุตรเยดูธูน และเบเรคยาห์ผู้เป็นบุตรอาสา ผู้เป็นบุตรเอลคานาห์ ผู้อาศัยอยู่ในชนบทของชาวเนโทฟาห์
17 ผู้เฝ้าประตู คือชัลลูม อักขูบ ทัลโมน อาหิมาน และญาติของเขา (ชัลลูมเป็นหัวหน้า)
18 ประจำอยู่จนบัดนี้ที่พระทวารของ พระราชาทางด้านตะวันออก คนเหล่านี้เป็นผู้เฝ้าประตูค่ายของคนเลวี
19 ชัลลูมเป็นบุตรโคเรผู้เป็นบุตรเอลียาสาฟ ผู้เป็นบุตรโคราห์ และญาติในตระกูลของเขา คือคนโคราห์ เป็นผู้ดูแลการงานปรนนิบัติ เป็นผู้เฝ้าธรณีประตูของเต็นท์ ดังบรรพบุรุษของเขาเป็นผู้ดูแลค่ายของพระเจ้า เป็นผู้ดูแลทางเข้า
20 และฟีเนหัสบุตรเอเลอาซาร์ เป็นผู้ครอบครองเหนือเขาในกาลก่อน พระเจ้าทรงสถิตกับเขา
21 เศคาริยาห์บุตรเมเชเลมิยาห์เป็นผู้เฝ้าทางเข้า ประตูเต็นท์นัดพบ
22 ผู้ถูกเลือกเป็นผู้เฝ้าประตูที่ธรณีนั้นมีสองร้อยสิบสองคน เขาขึ้นทะเบียนสำมะโนครัวเชื้อสายไว้ในชนบทของเขา ดาวิดและซามูเอลผู้ทำนายได้สถาปนาเขาไว้ใน ตำแหน่งหน้าที่
23 ดังนั้นเขาและเชื้อสายของเขา จึงเป็นผู้ดูแลประตูรั้วพระนิเวศของพระเจ้า เป็นผู้เฝ้าประตูรั้วพระนิเวศคือเต็นท์
24 ผู้ดูแลประตูรั้วอยู่ทั้งสี่ด้าน คือด้านตะวันออก ตะวันตก เหนือ และใต้
25 และญาติของเขาซึ่งอยู่ในชนบทของเขาต้องเข้ามาทุกๆ เจ็ดวันตามเวลากำหนด เพื่อจะอยู่กับคนเหล่านี้
26 เพราะนายประตูรั้วทั้งสี่คน ผู้เป็นพวกเลวีนั้น มีตำแหน่งหน้าที่เป็นผู้ดูแลห้องและคลังของ พระนิเวศแห่งพระเจ้า
27 และเขาพักอาศัยอยู่รอบพระนิเวศของพระเจ้า เพราะหน้าที่เฝ้าตกอยู่กับเขา และเขามีหน้าที่เปิดทุกเช้า
28 บางคนเป็นคนดูแลเครื่องใช้ในการปรนนิบัติ เพราะว่าจะเบิกออกไปหรือส่งเข้ามาต้องนับทุกครั้ง
29 และบางคนถูกแต่งตั้งให้ดูแลเครื่องใช้และดูแล เครื่องใช้บริสุทธิ์ทั้งสิ้น ดูแลยอดแป้ง เหล้าองุ่น น้ำมัน กำยาน และเครื่องเทศ
30 และบางคนซึ่งเป็นเชื้อสายของปุโรหิต ก็เตรียมเครื่องเทศประสม
31 และมัททีธิยาห์คนเลวีคนหนึ่ง ผู้เป็นบุตรหัวปีของชัลลูม คนโคราห์มีตำแหน่งหน้าที่เป็นผู้ดูแลสิ่งที่ปิ้งในถาด
32 และญาติของเขาบางคนซึ่งเป็นคนโคฮาทเป็นผู้ ดูแลขนมตั้งถวาย มีหน้าที่จัดเตรียมทุกวันสะบาโต
33 ต่อไปนี้เป็นนักร้อง คือหัวหน้าตระกูลคนเลวี ผู้อาศัยอยู่ในห้องในพระวิหารไม่ต้องทำการปรนนิบัติอย่างอื่น เพราะเขาอยู่เวรทั้งกลางวันและกลางคืน
34 คนเหล่านี้เป็นหัวหน้าตระกูลแห่งคนเลวี ตามชาติพันธุ์ของเขาเป็นชั้นหัวหน้า คนเหล่านี้ อาศัยอยู่ที่เยรูซาเล็ม
35 ในกิเบโอนนั้นเยอีเอลบิดาของกิเบโอนอาศัยอยู่ และภรรยาของท่านชื่อมาอาคาห์
36 และบุตรชายหัวปีของท่านชื่ออับโดน แล้วก็มี ศูร์ คีช บาอัล เนอร์ นาดับ
37 เกโดร์ อาหิโย เศคาริยาห์ และมิกโลท
38 และมิกโลท เป็นบิดาของชิเมอัม และคนเหล่านี้อาศัยอยู่ตรงข้ามกับญาติ ของเขาในเยรูซาเล็มด้วย อยู่กับญาติของเขา
39 เนอร์เป็นบิดาของคีช คีชเป็นบิดาของซาอูล ซาอูลเป็นบิดาของโยนาธาน มัลคีชูวา อาบีนาดับ และเอชบาอัล
40 บุตรโยนาธานชื่อเมริบบาอัล และเมริบบาอัลเป็นบิดาของมีคาห์
41 บุตรมีคาห์คือปิโธน เมเลค ทาเรีย และอาหัส
42 และอาหัสเป็นบิดาของยาราห์ และยาราห์เป็นบิดาของอาเลเมท อัสมาเวท และศิมรี และศิมรีเป็นบิดาของโมซา
43 โมซาเป็นบิดาของบิเนอา และบุตรบิเนอาคือเรไฟยาห์ บุตรเรไฟยาห์คือเอเลอาสาห์ บุตรเอเลอาสาห์คืออาเซล
44 อาเซลมีบุตรชายหกคน และต่อไปนี้เป็นชื่อของเขาทั้งหลายคืออัสรีคัม โบเครู อิชมาเอล เชอาริยาห์ โอบาดีห์ และฮานัน เหล่านี้เป็นบุตรอาเซล
