1 พระเจ้าตรัสกับโมเสสว่า
2 <<จงบัญชาคนอิสราเอลว่า เมื่อเจ้าเข้าไปในแผ่นดินคานาอัน (อันเป็นแผ่นดินที่เราให้แก่เจ้าเป็นมรดก คือแผ่นดินคานาอันตามเขตพรมแดนทั้งหมด) นั้น
3 เขตด้านใต้ของเจ้านับจากถิ่นทุรกันดารศินตามด้านเอโดม และอาณาเขตด้านใต้ของเจ้านั้น นับจากปลายทะเลเกลือทางด้านตะวันออก
4 และอาณาเขตของเจ้าจะเลี้ยวไปทางใต้เนินสูงอาครับบิม ข้ามไปยังถิ่นทุรกันดารศิน ไปสุดลงที่ด้านใต้คาเดชบารเนีย เรื่อยไปถึงฮาซารัดดาร์ ผ่านเรื่อยไปถึงอัสโมน
5 และอาณาเขตจะเลี้ยวจากอัสโมนถึงลำธารอียิปต์ไป สิ้นสุดลงที่ทะเล
6 <<อาณาเขตตะวันตกเจ้าจะได้ทะเลใหญ่และฝั่งทะเลนั้น นี่จะเป็นเขตด้านตะวันตกของเจ้า
7 <<ต่อไปนี้เป็นอาณาเขตด้านเหนือของเจ้า คือจากทะเลใหญ่ เจ้าจงทำเครื่องหมายเรื่อยไปถึงภูเขาโฮร์
8 จากภูเขาโฮร์เจ้าจงทำเครื่องหมายเรื่อยไป จนถึงทางเข้าเมืองฮามัท และปลายสุดของอาณาเขตด้านนี้คือเศดัด
9 แล้วอาณาเขตจะยื่นไปถึงศิโฟรน ไปสิ้นสุดที่ฮาซาเรนัน นี่เป็นอาณาเขตด้านเหนือของเจ้า
10 <<เจ้าจงทำเครื่องหมายอาณาเขตด้านตะวันออกของเจ้า จากฮาซาเรนันถึงเชฟาม
11 และอาณาเขตจะลงมาจากเชฟามถึงริบลาห์ข้าง ตะวันออกของเมืองอายิน และอาณาเขตจะลงมาถึงไหล่ทะเลคินเนเรท ทางด้านตะวันออก
12 และอาณาเขตจะลงมาถึงแม่น้ำจอร์แดน สุดลงที่ทะเลเกลือ นี่เป็นแผ่นดินของเจ้าตามอาณาเขตโดยรอบ>>
13 โมเสสบัญชาคนอิสราเอลกล่าวว่า <<นี่เป็นแผ่นดินที่เจ้าทั้งหลายจะได้จับฉลากรับเป็นมรดก ซึ่งพระเจ้าทรงบัญชาว่า ให้ยกให้แก่ทั้งเก้าเผ่ากับอีกครึ่งเผ่า
14 เพราะว่าเผ่าคนรูเบนตามตระกูล และเผ่าคนกาดตามตระกูลได้รับมรดกของเขาแล้ว คนครึ่งเผ่ามนัสเสห์ก็ได้รับแล้วด้วย
15 ทั้งสองเผ่าและครึ่งเผ่านั้นได้รับมรดกของเขาที่ ฟากแม่น้ำจอร์แดนข้างโน้น ที่เมืองเยรีโคด้านตะวันออกทางดวงอาทิตย์ ขึ้น>>
16 พระเจ้าตรัสกับโมเสสว่า
17 <<ต่อไปนี้เป็นชื่อบุคคลที่จะแบ่งดินแดนแก่ เจ้าทั้งหลายให้เป็นมรดก คือเอเลอาซาร์ปุโรหิต และโยชูวาบุตรนูน
18 ท่านจงนำประมุขของคนทุกเผ่าไปแบ่งดินแดนเพื่อเป็นมรดก
19 ต่อไปนี้เป็นชื่อของประมุขเหล่านั้น คาเลบบุตรเยฟุนเนห์จากเผ่ายูดาห์
20 เชมูเอลบุตรอัมมีฮูดจากคนเผ่าสิเมโอน
21 เอลีดาดบุตรคิสโลน จากเผ่าเบนยามิน
22 จากคนเผ่าดานมีประมุขคนหนึ่ง ชื่อบุคคีบุตรโยกลี
23 จากพงศ์พันธุ์ของโยเซฟ จากเผ่าคนมนัสเสห์มีประมุขชื่อ ฮันนีเอลบุตรเอโฟด
24 และจากเผ่าคนเอฟราอิมมีประมุขคนหนึ่ง ชื่อเคมูเอลบุตรชิฟทาน
25 จากเผ่าคนเศบูลุนมีประมุขคนหนึ่งชื่อ เอลีซาฟานบุตรปารนาค
26 จากเผ่าคนอิสสาคาร์ มีประมุขคนหนึ่งชื่อปัลทีเอลบุตรอัสซาน
27 และจากเผ่าคนอาเชอร์มีประมุขคนหนึ่ง ชื่ออาหิฮูดบุตรเชโลมี
28 จากเผ่าชนนัฟทาลีมีประมุขคนหนึ่งชื่อเปดาเฮล บุตรอัมมีฮูด>>
29 บุคคลเหล่านี้เป็นคนที่พระเจ้าทรงบัญชาให้แบ่ง มรดกให้คนอิสราเอลในแผ่นดินคานาอัน
